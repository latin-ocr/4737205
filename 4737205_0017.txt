INTRODUCTIO.

Priusquam ipsum huius opusculi argumentum aggre-
dior, paucis explicandum videtur, qui factum sit, ut An-
docidem potissimum tractandum mihi sumerem. Scilicet
vereor, ne arrogans habear, quod disputare constituerim
de quaestionibus, quae ob monumentorum penuriam, si
quae aliae, intricatae et difficiles videbuntur esse. Sed
fortuna fecit, ut inciderim in ea, quae, difficultatibus co-
gnitis , numquam elaborare ausus fuissem.

Biennium fere est, ex quo prodiit A. HECKERI, viri
doctissimi, disputatio: de Oratione in Eratosthenem Trdqin-
tavirum Lysiae falso tributa 1). In qua cum alia inge-
niose disputata videbantur, tum hoc maxime mirabar ,
quod ad calcem Heckerus addidit: „ Antiphonteae omnes
et omnes pariter Andocideae spuriae sunt.'' Recens eram
ab utriusque lectione, nec multum curabam Antiphontem,
qui mihi taedium et fastidium crearat3 v sed Andocidis

¹) Adversarius huic opinioni exstitit n. nnicnssssnzm v. cl. in Zeitschrtst f.
d. Alterthumswissemchaft, 1849. ΝΟ. 44 et 45. cui sane concedendum
est, multa accuratius investiganda remanere in uncum commentatione.

1

